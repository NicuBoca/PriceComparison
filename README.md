# Despre
Întrucât piața de comerț electronic a crescut accelerat în ultimii ani atât la nivel național, cât și internațional, mi-am propus dezvoltarea unei aplicații care oferă utilizatorului posibilitatea să compare prețurile produselor comercializate de patru magazine online din România: eMAG, PC Garage, Altex și Media Galaxy.
Aplicația dezvoltată se conectează la platformele magazinelor selectate și extrage produsele găsite în funcție de căutările exacte sau aproximative efectuate de                 utilizator. Produsele rezultate sunt clusterizate pentru a determina produsele identice vândute de magazine diferite, oferind utilizatorului informații despre acestea, precum și intervalul de preț la care se găsesc pe piață. Pe baza căutărilor anterioare, în care se rețin rezultatele obținute, aplicația poate furniza istoricul de preț al produselor și afișează grafic evoluția acestuia. În cazul în care produsul căutat de utilizator nu a fost găsit în forma introdusă sau prezintă greșeli de scriere, aplicația poate oferi o nouă sugestie de căutare pe baza rezultatelor obținute.
